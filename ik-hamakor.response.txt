ik_5: אינני יודע למה אתה מתכוון בכך שאתה אומר ש"אנשי הקהילה בישראל אוהבים בעיקר לנסות להכשיל כל דבר שמישהו מנסה לעשות, בייחוד כאשר אנשים מחזיקים בדעת מיעוט.". לי אישית לא זכור יותר מדי דברים כאלה, ובהחלט היה לי מספיק חופש פעולה לפעילות שיזמתי או שתרמתי לה בעצמי. האם אתה לא עושה הכללת יתר?

מובן שלעיתים אנשים התבטאו נגדי (וזכורים לי טרולים אנונימיים רבים בוואטסאפ ובלין-מגזין), אבל סך הכל בהחלט מי שרוצה לעשות יכול לעשות.

בקשר לתרומה מספיקה לקוד הפתוח, זה מפורט בתקנון, וכולל תרומה משמעותית של קוד, תיעוד, תרגומים וכו לפרוייקט קוד פתוח. זה כרוך באישור הועד, אבל ברוב המוחלט של המקרים הם מאשרים. לך לא תהיה בעייה לההפך לחבר (אחרי שתשלם את דמי הידידות/חברות), אבל יכול להיות שאתה שואל גם לגבי אנשים אחרים שתרמו פחות ממך ואז זה נתון לשיקול הועד.

בקשר לחברות (companies) במקור, למיטב ידיעתי במקור יכולים להיות חברים וידידים רק אנשים פרטיים, בעוד שתאגידים מוזמנים לתרום למקור כסף או משאבים אחרים, או שעובדיהם יהיו חברים במקור, אולם לא יכולים להיות חברים במקור בעצמם. נשים כאמור מוזמנות להיות חברות (female members) במקור, משום שהחברות פתוחה לכל אזרח ישראלי מגיל 18 ומעלה (שכאמור תרם מספיק לקוד הפתוח). לא ברור לי למה התכוונתה ב"חברות".

בנוגע למה שנאמר בחוק לגבי עמותות, למיטב ידיעתי עמותות הינן גופים ציבוריים בעלי סטאטוס משפטי ופיננסי, שמאפשר להם לפעול לטובת הציבור והמטרות שחרטו על דגלן מבלי שיצופה מהם שיהיו רווחיים (בניגוד לחברות מסחריות). אינך נוטל אחריות משפטית בתור חבר העמותה, אך תוכל ליטול עליך תפקידים אחרים כמו ייצוג העמותה ברשויות של הממשל (כמובן, תוך קבלת גושפקנה מהועד).
