זהו דו"ח על המפגש האחרון של ג'אווה-סקריפט ישראל מנקודת המבט שלי. דבר ראשון, נודע על המפגש רק ביום לפניו, וכתבתי על כך תגובה ב-meetup.com והסתבר לי שהמפגש פורסם כבר זמן רב לפני כן, אבל משום מה לא יודעתי על כך אז (והסתבר לי שגם אינני היחיד). אני מקווה שיהיה טוב מהבחינה הזאת בפעמים הבאות.

ביום המפגש הספקתי מלבד ללכת למפגש לעבוד על קוד, לצאת לשתי הליכות קצרות בשכונה, ולחפוף שיער ולהתרחץ (כהכנה למפגש). הגעתי למפגש מאוחר יחסית - ב-18:45 בערך אבל למזלי ההרצאות התחילו רק אז. סך הכל נהנתי משתי ההרצאות. ההרצאה הראשונה הייתה של
עמית צ'וקרון על ה-WebAudio API שאכן הראתה עד כמה זה מגניב, עם קטעי קוד קצרים יחסית. ב-afterparty אחרי המפגש במסעדה הערתי שאני אישית לא מצאתי צורך כל כך בקוד אבל ייתכן שאחרים כן היו זקוקים לו. נגעתי קצת ב-WebAudio בתרומה לפרוייקט הזה - http://www.wothke.ch/webxmp/ - הסבה לווב של נגן למספר רב של תסדירי קבצי מוזיקה בקוד פתוח, שגם עשתה שימוש ב-Emscripten כדי לקמפל קוד סי לג'אווה סקריפט. אני זוכר שבזמנו נאבקתי קשה בניסיון להסב לג'אווה נגן אחר שנכתב בסי (ראו http://jmikmod.shlomifish.org/ ) והתוצאה לקתה בחסר מבחינות רבות ועכשיו הכל יותר פשוט.

אז הגיעה ההפסקה, ובזמנה ביקשתי מאיש אחד שם לצלם אותי בעזרת הטלפון הנייד שלי עם החולצה של Hactoberfest וזה מה שיצא -

https://twitter.com/shlomif/status/791678915806834688

אז דיברתי איתו קצת והסתבר שהוא עובד באמדוקס על אתר ה-support שלהם וכותב אותו בעזרת .NET של pre-ASP.NET MVC.

אחר כך התחילה ההרצאה השניה של עמית צור (או "זור" כפי שהציג אותו המנחה שלא קלטתי
את שמו, בצחוק) על תרומה למנפה השגיאות החדש של מוזילה. לאחר הקדמה ארוכה יחסית ודי מתנצלת, הוא הסביר על איך לתרום למנפה השגיאות שכתוב באמצעות טכנולוגיות רבות כמו flow, redux, babel, react, ו-,mochaואז הסביר מעט על איך redux/react מנהלים את
מצב התוכנית, והראה קוד. הוא שאל קודם לכן כמה מאיתנו השתמשנו ב-mercurial ואז אמר
שזה לדעתו תכנה גרועה. ראוי לציין שאני עשיתי שימוש נרחב בה לפני שלמדתי ברצינות
את git ולדעתי היא לא גרועה עד כדי כך. אישית אני מוצא את bzr הרבה יותר מבלבלת, וגם זוכר את CVS שהיה (ובמובנים רבים עדיין) מכה, וגם התנסיתי ב-aegis וב-GNU Arch שהשימושיות שלהם הייתה על הפנים, כך שראיתי דברים גרועים ממנה.

( עד כמה שאני מחבב את גיט, אני עדיין מתגעגע לפשטות העבודה במודל של Subversion אבל מובן שאני מבין שעדיף להשתמש בגיט על פניה לרוב הצרכים. גיט גם פעמים רבות בעבר  הכניס אותי למצבים שדרשו מחקר רב על כיצד לצאת מהם מה שלא קרה בדרך-כלל עם Subversion. )

בכל מקרה, ההרצאה הייתה מעניינת ונהניתי ממנה.

אחרי ההרצאה הלכנו המארח, שני המרצים ואני למסעדת BBB הקרובה, שם אכלנו, שתינו והמארח העביר ביקורת (גם חיובית וגם שלילית אבל תמיד בונה) על ההרצאות שהיו ולבסוף שאל אותי מה אני חשבתי עליהן. נהניתי גם מזה והמארח גם סיפר שבזמן לפני שהיה יוטיוב הוא יצר בעבר סדרת רשת עם וידאוים של פרודיות על סדרות טלוויזיה ישראליות . הסתבר שהוא גם קומיקאי סטנד-אפ.

אחרי המפגש נפרדנו אחד מהשני, ובבית אני מצאתי שהפתרון להרצת בדיקות של QUnit 2.x
משורת הפקודה באמצעות node.js הוא https://github.com/devongovett/qunit-cli אחרי חיפוש קצר בגיטהאב. זה איפשר לי להתקדם למחרת יותר מהר בפרוייקט ה-TypeScript שאני עובד עליו.

כך שהיה יום מוצלח ותודה לכל המארגנים, המרצים ולקמפוס TLV על האירוח.
