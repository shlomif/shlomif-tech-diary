<div dir="rtl" align="right">

<!--
* מאטלאב בחינם לסטודנטים אבל החבילה הבסיסית (עם פונקציונליות בסיסית) עולה
5000 דולר או משהו כזה, וכל יחידה נוספת (toolbox) עולה עוד כסף - 400 דולר וכו,
כך שזה יוצא
די יקר בקלות.

* לסטודנטים זה בחינם.

* ה-help מושקע מאוד וניתן ללמוד ממנו על נושאים שלמים במתמטיקה.

* ההרצאה של גבור:
- הדגים את ה-perldl repl - חביב למדי עם help ו-apropos אינטראקטיביים ודמואים תלת-מימדיים.
- כמובן, הוא רחוק מלהיות Matlab killer

* באו יחסית הרבה פיתונאים שבאו ללמוד ולהשוות ל-NumPy/SciPy.

* דיברתי עם אמיר אהרוני שאמר שבתור בלשן שיודע תכנות בפרל (או בשפה דינמית אחרת),
הוא מבצע בקלות משימות ניתוח טקסט לעבודות בית, שסטודנטים אחרים שהינם בורים
בפרל לא יודעים.

* אכלתי פלאפל קודם לכן ב"חומוס וייצמן" (פלאפל מצוין), וגם גאבור הביא בורקסים (szabgab++) ומאפים אחרים, כך שיצאתי מהפגישה שבע.

* DLL של חצי גיגה שצריך להפיץ.

* בדרך חזרה:
- Jamendo.
- jQuery.
- vi/vim/gvim vs. Eclipse.
    - speed.
- KDE 4.x vs. XFCE. (Mandriva vs. Ubuntu)
-
-->

<p>
טוב, היום הלכתי
<a href="http://wiki.perl.org.il/index.php/Meeting_on_17_November_2009"> לפגישה
של שוחרי הפרל הישראליים</a>, בנושא MATLAB , PDL (Perl Data Language) ומה שביניהן.
למי שלא מכיר, מדובר בחבילות לחישובים נומריים, המספקות טיפול מהיר ונוח בוקטורים,
מטריצות וטנזורים מסוגים אחרים (שיכולים להגיע לגדלים ניכרים), וביצוע פעולות על כל
האיברים בטנזורים, כמו כפולה בקבוע, כפולה איבר איבר, כפל מטריצות, חיבור, חיסור,
חילוק וכו. מאטלאב כאמור התרחבה ונותנת יכולות רבות ומגוונות על סמך הבסיס הזה, אבל
זה הרעיון הכללי. PDL הינה תשתית בעלת תחום-עניין דומה לפרל.
</p>

<p>
בכל מקרה, התחלתי להתכונן לפגישה היום - הדפסתי את המפה, התרחצתי וחפפתי שער, בדקתי
את זמני
<a href="http://www.rail.co.il/">רכבת ישראל</a> (האתר
החדש דרך אגב עובד מצוין לפי מה שבדקתי בפיירפוקס על לינוקס - כל הכבוד!), ארזתי תיק,
אכלתי ארוחת צהריים ויצאתי לדרכי. ברכבת פגשתי גברת שירדה באותה תחנה כמוני (רחובות) והיא הציעה לי להסיע אותי לפתח המכון. נסעתי איתה ובדרך דיברנו על החיים של שנינו. זכור
לי הרבה מהשיחה, אבל היא לא קשורה במישרין לנושא. בכל מקרה, ירדתי בעבר השני של הכביש
וראיתי קרוב שתי חומוסיות. מכיוון שהייתי רעב והיה זמן רב, החלטתי לקנות מנה פלאפל ב"פלאפל וייצמן" ואכלתי אותה בדרכי (פלאפל מצוין, דרך אגב). נכנסתי וקצת הסתבכתי בכניסה
עם האבטחה, מכיוון שלא זכרתי את שמו של חיים פרילוסקי שהיה המארח שלנו (להבא אדפיס את
הדף עם ההכרזה.), אבל בסוף הסתדרתי. כשהגעתי לבניין (בניין לוין, מס' 30 במפה) עדיין
היה זמן רב וחדר המחשבים בו נפגשנו לא היה פתוח, אז שתיתי ממטהר המים, וסתם הסתובבתי וחשבתי על כל מיני דברים.
</p>

<p>
בסוף <a href="http://www.linkedin.com/in/avishalom">אבישלום שביט</a> (שהיה אמור
להרצות) בא ויכולתי לדבר איתו ומעט אחריו בא לאון, שלמד בטכניון ועכשיו
משרת בחיל האויר, והוא איש של פייתון בעיקר. בהתחלה חששנו שלא יבואו אנשים רבים, אבל
בסוף החדר היה כמעט מלא. חיים פרילוסקי לא היה יכול לפתוח לנו את החדר מכיוון שהרגיש
לא טוב, אז הוא שלח מאסטרנט בשם ערן במקומו, שפתח לנו את החדר ושאל אותנו
מספר שאלות.
</p>

<p>
מכיוון שהמרצה הראשונה עדיין לא הגיעה החלטתי לפתוח את ההרצאה ב-book report על הספר
<a href="http://remix.lessig.org/">remix
מאת לורנס לסיג</a>,
שם דיברתי על הרשמים שהיו לי ממה שקראתי מהספר. המרצה אז הגיעה והייתי צריך להפסיק.
</p>

<p>
בחלק הראשון של ההרצאות עשינו סבב הכרויות בו כל אחד הסביר מעט על עצמו ומה הוא עושה
בפרל, מאטלאב ו/או PDL. רשמתי קצת על האנשים
<a href="http://wiki.perl.org.il/index.php/Meeting_on_17_November_2009#Attendees">בדף בויקי</a>. אז התחילו ההרצאות:
הדר לוי אהרוני הסבירה קצת על מה זה מאטלאב והיתרונות שבו והראיתה קצת שימוש. אבישלום
שביט הראה באמצע ההרצאה מספר יתרונות של מאטלאב. דיברנו על כך שרק המאטלאב הבסיסי עולה
כ-5,000 דולר למחשב, ושתוספים רבים עולים עוד כסף, כך שכל הפונקציונליות יכולה להגיע
עד כ-25,000 דולר. אולם סטודנטים מקבלים אותו בחינם. יש מהנדסים רבים שמתרגלים כל
כך לעבוד במאטלאב ומשתמשים בו למשימות רבות כמו ניהול קבצים ועיבוד טקסט להן הוא
לא כל כך מותאם.
</p>

<p>
נאמר שם שאם רוצים לנתח קובץ טקסט המכיל בתוכו מספרים (parsing) הרי שבפרל
זה יהיה בד"כ מהיר בכפי 10 מאשר אם משתמשים במאטלאב לשם כך. למאטלאב יש יכולות
מדהימות של אפשרות יצירת גרפים והיסטוגרמות, אפשרות לחולל קוד למעבדי אותות דיגטליים
(<a href="http://en.wikipedia.org/wiki/Digital_signal_processor">Digital signal processors</a>)
ולקמפל קוד מאטלאב לקוד בסי, יצירת מנשק משתמש בנוחות, אפשרות לכתוב הרחבות למאטלאב
ב-C, ודברים נוספים אחרים. כמו-כן סיפרו שמערכת העזרה של Matlab היא מקיפה מאוד והושקעו
בה זמן ומחשבה רבים וניתן ללמוד נושאים רבים במתמטיקה רק ממנה.
</p>

<p>
בהפסקה, גאבור הוציא את המאפים שקנה (szabgab++) ואכלנו לתאבון, ושוחחנו. יצא
לי לדבר עם
<a href="http://haharoni.wordpress.com/">אמיר</a>
שכרגע עושה תואר שני בבלשנות באוניברסיטה העברית, וסיפר כמה השימוש בפרל עזר לו בתואר,
ושהוא יכול בעזרתה לנתח ספרים שלמים ולהוציא מהם את מה שהוא צריך, והוא לא יודע
איך סטודנטים אחרים לבלשנות שלא יודעים תכנות, מסתדרים. לטענתו, קורס מבוא לפרל (או
לשפה דומה) צריך להיות קורס חובה בסמסטר הראשון של הלימודים. גם דיברנו על הוויקיפדיה
ועל "הוויקימילון", שלטענתו (ולדעתי) אינו מספיק מובנה ושהפורמט של וויקי פחות
מתאים עבורו. אז הזכרתי לו שאני משתמש בוויקיפדיה העברית בתור מילון אנגלי↔עברי והוא
אמר שגם הוא עושה בו שימוש ושהוא כתב תסריט בשביל לעזור בכך שהוא מחפש עבורו
מישהו שיעזור לו בלתחזק אותו.
</p>

<p>
גם ראיתי שם שוב את רינה
<a href="http://jerusalem.perl.org.il/">משוחרי הפרל הירושלמים</a>
שלא פגשתי כבר זמן רב, ודיברתי איתה קצת. אני מקווה שהם יוכלו בקרוב להמשיך בפגישות
שלהם בירושליים (אם כי לי קצת קשה לבוא לשם מפאת המרחק והגישה הדפוקה לשם).
</p>

<p>
בכל מקרה, אחרי ההפסקה נמשכה ההדגמה של מאטלאב עם כל מיני הדגמות מגניבות, ואחר-כך
נאמר מה צריך כדי ליצור אלטרנטיבה טובה למאטלאב: סביבת עבודה טובה, תאימות טובה (לא
חלקית שכל הזמן (נתקעים), ודברים שאפשר לשפר מעבר למאטלאב. בכל מקרה, הודגמו שם
מספר דברים חביבים במאטלאב כמו סגורים (closures) - למשל ב-octave:
</p>

<div dir="ltr" align="left">
<pre>
octave:4] f1 = @(x) @(y) { x+y }
f1 =

@(x) @(y) {x + y};


octave:5] f2 = f1(6)
f2 =

@(y) {x + y}

octave:6] f2(100)
ans =

{
  [1,1] =  106
}

octave:7] f2(50)
ans =

{
  [1,1] =  56
}
</pre>
</div>

<p>
בכל מקרה, לאחר מכן גאבור עלה על הבמה, והדגים את ה-REPL (ראשי
תיבות ל-Read-Eval-Print-Loop) של
<a href="http://pdl.perl.org/">PDL</a>
בשם perldl ודברים מגניבים אחדים בו (שככל הנראה רחוקי םלהגיע לרמה של MATLAB אבל
עדיין חביבים למדי), כמו עזרה אינטראקטיבית ודמואים ובכללן תצוגות תלת-מימדיות. כמו-כן
הסביר על כך שהחזון שלהם ל-Padre הוא שיהיה לו תוסף ל-PDL שיאפשר פיתוח יותר נוח ודומה יותר למאטלאב. כך למשל הגרסה הבאה של
<a href="http://strawberryperl.com/">Strawberry Perl</a>
תכלול את Padre ואת PDL בפנים. הוא סיפר שכשנתן מצגת על Padre בכנס אחד באירופה הוא נתן רשימה ארוכה של תכונות
שלו ואמר "הן לא ממומשות עדיין. עכשיו אתם צריכים לממש אותן." ואכן חלקן הגדול מומש מאז.
</p>

<p>
אז היה כבר אחרי 20:00 והתכוונו להתחיל את ה-hacking session, אבל אני עזבתי עם
עוד תל-אביבי אחד בשם דותן כדי לתפוס את הרכבת האחרונה. בדרך דיברנו על דברים רבים כמו:
<a href="http://www.perlfoundation.org/perl5/index.cgi?cgi_application">CGI-Application</a>,
<a href="http://search.cpan.org/dist/CGI-Prototype/">CGI-Prototype</a>,
<a href="http://www.catalystframework.org/">The Catalyst Web Framework</a>,
JavaScript, jQuery, KDE 4.x, XFCE,
<a href="http://en.wikipedia.org/wiki/Cognitive_behavioral_therapy">תרפיה קוגניטיבית-התנהגותית</a> ועוד נושאים.
</p>

<p>
אז סך הכל - היה נחמד מאוד ונהניתי מאוד. זה היה שינוי מרענן בשגרה עבורי. עכשיו אם
תסלחו לי, יש לי קוד פרל לכתוב. אני מקווה לראות אתכם בפגישה של
<a href="http://www.cs.tau.ac.il/telux/">מועדון הקוד הפתוח התל-אביבי</a> ביום ראשון.
</p>

</div>
