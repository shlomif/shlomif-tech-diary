<p>אם אתם, כמוני, עובדים הרבה עם לזרוס, אז יש תפריט בשם packages . התפקיד של התפריט הזה  הוא לספק דברים חשובים אחדים שיכולים להקל עלינו את החיים והעבודה בצורות הבאות:</p>
<ol>
<li>איגוד של כל הקבצים אותם אנחנו רוצים להדר לקבוצות מסויימות</li>
<li>הוראות כיצד להדר דברים בקבוצה</li>
<li>שליטה בתלויות. כלומר נגיד ואנחנו צריכים להסתמך על משהו אחר, אז אנחנו יכולים לציין שם והמערכת בודקת אם הוא נמצא או לא. במידה שמדובר בעוד חבילה, אז אפשר גם לבדוק את הגרסה ולראות אם הגרסה מתאימה למה שאנחנו צריכים</li>
<li>סדר בפרוייקטים.</li>
<li>שיתוף קבצים בין פרוייקטים שונים</li>
</ol>
<p>במילים אחרות יש לנו מנהל חבילות ממש כמו בהפצות הלינוקס רק עבור סביבת העבודה ותכנות שלנו.</p>
<p>התפקיד של החבילה הוא להרחיב את יכולות סביבת העבודה. זה יכול להיות רכיב (גרפי או לא), זה יכול להוסיף למשל תמיכה ב svn (יש באמת חבילה שכזו) עבור סביבת העבודה, או אפילו להוסיף תמיכה בשפת תכנות נוספת אשר עובדת לגמרי שונה מאשר Pascal, או אפילו רק מהדר Pascal אחר.</p>

<p>החבילות מחולקות לשתי קבוצות (או שייכות לשתי הקבוצות בייחד):<span id="more-2471"></span></p>
<ol>
<li>זמן תכנון (design-time)</li>
<li>זמן ריצה (run-time)</li>
</ol>
<p>
חבילה לזמן תכנון משפיעה על ה IDE בצורה זו או אחרת. זה אומר שאני יכול להתקין רכיב, זה אומר שאני יכול להרחיב/לשנות את היכולות של הסביבה ועוד דברים רבים.</p>
<p>
חבילה לזמן ריצה בסה&quot;כ משייכת קבצים אל התכנה שלי בצורה מסודרת ובעצם מספקת סוג של מעטפת המסדרת את התכנה שלנו שתשתמש בקבצים שונים המאוגדים לחבילה אחת. כך ניתן להשתמש בחבילות שונות לתכנה אחת ולעשות שימוש חוזר בקוד במספר פרוייקטים במקביל.</p>
<p>חבילות זמן הריצה יוספו לפרוייקט בעוד שכאמור חבילות זמן התכנון יותקנו לסביבת העבודה.</p>
<p>הה<a href="http://idkn.files.wordpress.com/2009/11/packages.png"><img class="alignright size-thumbnail wp-image-2475" title="חבילות" src="http://idkn.files.wordpress.com/2009/11/packages.png?w=150&#038;h=114" alt="חבילות" width="150" height="114" /></a>ההתקנה בסביבת העבודה תתבצע באחת משתי הצורות הבאות:</p>

<ol>
<li><a href="http://idkn.files.wordpress.com/2009/11/installed-packages.png"><img class="alignleft size-thumbnail wp-image-2477" title="חבילות מותקנות/להתקנה" src="http://idkn.files.wordpress.com/2009/11/installed-packages.png?w=150&#038;h=129" alt="חבילות מותקנות/להתקנה" width="150" height="129" /></a>התקנה באמצעות Configure installed packages. מתקין לנו חבילות אשר רשומות במערכת. כאלו שהתקנו והסרנו בעבר או כאלו שמגיעים בברית מחדל עם המערכת.</li>
<li>התקנת קובץ lpk (קובץ החבילה). אנחנו נבחר בה כאשר מדובר בחבילה שלא מגיעה עם לזרוס בברירת מחדל, ונעשה זאת על ידי בחירה באפשרות Open package file (.lpk) &#8230; ואז נבחר את הקובץ המתאים.</li>
</ol>
<p>ניתן עם האפשרות הראשונה גם להסיר חבילה מותקנת.</p>
<p>עכשיו בואו נעשה ניסוי קטן של התקנת חבילה באמצעות האפשרות הראשונה ונתקין את הרכיב של SQLDBLaz אשר מספק לנו חיבור למגוון של מסדי נתונים כדוגמת PostgreSQL, SQLite3, Firebird וגרסאות 4, 4.1 ו5 של MySQL.</p>
<p><a href="http://idkn.files.wordpress.com/2009/11/project-inspector.png"><img class="aligncenter size-thumbnail wp-image-2487" title="project inspector" src="http://idkn.files.wordpress.com/2009/11/project-inspector.png?w=150&#038;h=119" alt="project inspector" width="150" height="119" /></a>
הוספת חבילת זמן ריצה תתבצע על ידי הוספת רשומה עבור הפרוייקט שלנו בתפריט Project -&gt; Object Inspector ושם להוסיף את החבילה שרוצים.</p>
<p>במידה שבפרוייקט הוספנו רכיבים בעבר ונוספו לנו לשם חבילות שאנחנו לא מעוניינים בהם יותר, צריך להוריד משם גם את החבילה המיותרת.</p>

<p>בפוסט הבא נלמד להשתמש ברכיבים אלה.</p>

