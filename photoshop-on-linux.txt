טוב, רק להתלונן על כך שפוטושופ לא זמין ללינוקס, לא יגרום למשהו מקביל להיות זמין לפתע. ראשית ראוי לציין שניתן להריץ את פוטושופ באופן סביר בלינוקס x86 באמצעות Wine. שנית, מכיוון שפוטושופ הנה תוכנת קוד-סגור אין באפשרותנו להמיר אותה לרוץ על לינוקס בלי לקבל עזרה מאדובה. אם אתה רוצה, אתה מוזמן להתלונן לאדובה על כך שהם אינם מספקים גרסה ללינוקס, אבל לא בטוח שזה יעזור.

כמו-כן ראוי לציין שיש מספר אלטרנטיבות לפוטושופ על לינוקס: גימפ, קריטה, קסארה אקסרים וכו. בתור מי שתרם לא מעט לגימפ, אני רוצה לציין שגימפ זקוקה כרגע לכל עזרה אפשרית. לדעתי, את האטת ההתקדמות שלה מאז גרסה 1.0, ניתן לזקוף ליחס של חלק מהמפתחים הראשיים שלה לתורמים פוטנצייאליים (ראה http://svenfoo.geekheim.de/index.php/2005-08-31/carol-and-gimp-and-me/ ), אבל תרומה לגימפ היא בכל זאת דבר שלא קשה לעשות אותו. האם אתה תרמת קוד לגימפ? (אני, כאמור, כן תרמתי).

אני מסכים שראוי להפנות יותר משאבים כדי לשקוד על פיתוח גימפ. כמו-כן אולי ראוי לפעול לשינוי היחס של מפתחי הגימפ לתורמים פוטנציאליים. אבל לומר "צריך שיהיה משהו כמו פוטושופ ללינוקס" לא עוזר הרבה כי זה ברור. אז שוב פעם השאלה שלי היא: מה אתה חושב שראוי לעשות בנידון? ומה אתה מתכוון לעשות?

"מי שיכול - עושה. מי שלא - מתלונן." -- לינוס טורבלדס.
