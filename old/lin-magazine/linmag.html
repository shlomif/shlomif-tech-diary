טוב, ליאור קפלן
<a href="http://linmagazine.co.il/node/view/10373">כתב בבלוג שלו</a>
סיכום ממצה וענייני של שדרוג אסקימו והתקנת הדיסק החדש. ניתן גם 
<a href="http://www.livejournal.com/~shlomif/4002.html">לקרוא ביומן האישי שלי</a>
על אירועי יום חמישי ואותו יום שישי שבא אחריו ושבו ביצענו את השדרוג.

הנה רק מספר אנקדוטות נוספות:

1. כאמור הבעייה העיקרי הייתה שהשרת של איגלו, שהתחיל מרד-האט 6.2 
ועבר לדביאן וו'ודי, השתמש בפורמט של RAID ישן, שאותחל על-ידי הכלי 
הישן והלא נתמך raidtools. בדביאן בא כלי חלופי (ששכחתי את שמו), שבברירת
המחדל תומך בפורמט חדש יותר (וכנראה טוב יותר) של מערך RAID. אחרי הרבה
מחקר ב-"man page" הסתבר שהוא יכול גם לאתחל את מערך ה-RAID הישן, אבל רק באמצעות
העברת דגלים משורת הפקודה. אפשרות לתצר אותו שיאתחל את מערך RAID מהפורמט הישן, 
אינה אפשרית מקובץ הקונפיגורציה בלבד, או שאינה מתועדת כלל בדפי ה-man.

כך שאו שהיינו מפרמטים מחדש את מערך ה-RAID ומאבדים את כל המידע שעליו, או 
שהיינו צריכים לגרום לכלי החדש לעבוד בצורה כלשהי. בסופו של דבר, היינו צריכים לשנות
את קובץ האתחול ב-‪/etc/init.d/‬ , שבא כברירת מחדל עם מערכת הדביאן. כך שבמידה
שהחבילה תשודרג, נישאל מה לעשות. לדעתי, כדאי שיהיה זה קובץ איתחול נפרד ממה שבא
עם דביאן, ונקווה שתחביר שורת הפקודה של מאתחל ה-RAID לא ישתנה.

כל זה לקח הרבה זמן, והרבה משחקים של מה שצריך לעשות, והרבה קריאה וגם ניסוי 
וטעייה. אבל ליאור ואני ניצחנו בסוף את המערכת. :-) לדעתי, היה אפשר לעשות את 
המעבר הרבה יותר חלק, וזו נקודה למחשבה למי שכתב את הכלי.

2. התרשמתי מאוד מיכולתו של ליאור בתפעול המערכת, ובשדרוג. הוא הבין 
טוב מאוד מי נגד מי בדביאן, וביצע את השדרוג על הצד הטוב ביותר. אני הייתי 
כמעט אובד בלעדיו, (או שהשדרוג היה מתבצע באופן פחות טוב או חלק)
משום שאני עדיין לא כל כך מבין בדביאן.

3. עבדנו עם מערכת מעניינת שאיפשרה לראות את פלט המסך (הפיזי) של המחשב 
שביצענו עליו אדמיניסטרציה וכן מסך של מחשבים אחרים, כולל אחד שהריץ חלונות 98'.
רוב הזמן עבדנו בטרמינלים הוירטואליים של המחשב, אך לפעמים השתמשנו בחלונות בשביל 
וו'ב והכל. היה מותקן שם פיירפוקס, אבל כשאתחלנו אותו הוא עלה עם המון טאבים, מה
שלקח הרבה זמן וגם לא איפשר לנו למצוא את הטאב שאנחנו השתמשנו בו. הפתרון היחיד היה
לסגור את כל הטאבים. ניסיתי בהתחלה עם Ctrl+W אבל זה גרם גם לחלון הראשי להיסגר 
בסוף, כך שליאור נאלץ ללחוץ כל הזמן על הכפתור של סגירת טאב, מצד ימין של כל 
הטאבים. לא סימפתי.

השתמשנו בפיירפוקס כדי לבדוק ששרותי הוו'ב והדואר עובדים על אקסימו לאחר השדרוג.

4. מסתבר שבדביאן יש (לפחות כברירת מחדל) התקנה אינטראקטיבית של החבילות, ששואלת 
הרבה שאלות במהלך ההתקנה. זאת בניגוד להתקנת rpms על רד-האט או מנדריבה, שלא אמורה לשאול שאלות כלל. 
(אם כי ייתכן שאפשר להורות לתסריט ההתקנה לעשות דבר שכזה.). ייתכן שיש דרך להשתיק
את השאלות, ורק לגרום להתקנה לעשות את מה שהיא מוצאת לנכון לעשות.

5. יש לי מספר מטלות לעשות של פוסט-שדרוג. אני אכתוב את תוכניותי לזמן הקצר 
<a href="http://www.iglu.org.il/mailing-lists/iglu-web.html">ברשימת הדיוור 
iglu-web</a>.
<hr />

טוב, אני חושב שברברתי מספיק כאן. אני חושב שאחסוך ממכם וממני, הבעת דעה נוספת
על מה שנאמר במלחמות-האש שהתרחשו ברשימות התפוצה של העמותה... (שהייתה לדעתי
מהומה רבה על לא מאומה). ככל הנראה, הרשומה הבאה ביומן זה תהיה על רשמיי מאוגוסט
פנגוו'ין האחרון, ולאחריה תתחלנה ההכנות לקראת סדרת "ברוכים הבאים ללינוקס". אף
שאיני עובד, נדמה לי לפעמים שאין לי רגע דל.
