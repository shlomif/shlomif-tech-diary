טוב, דבר ראשון - הודעה כללית שיש לה השלכות על הפעילות שלי: מצאתי עבודה. אני עובד מהבית כשכיר ב-Perl/Web/SQL. תהיינה לזה השלכות משום שיהיה לי פחות זמן להשקיע בפעילות חברתית של קוד פתוח בארץ, וכן בתרומה תכנותית לקוד הפתוח בעולם. אני גם מרגיש שיש לי מחויבות לעבוד כאשר אני יכול ולא להתמזמז.

עכשיו לפעילות קוד פתוח יותר קונקרטית. סדרת ברוכים הבאים ללינוקס באה עלינו לטובה, ושוב פעם יש פעילות בלפחות שלושה מועדונים: חייפוקס, תלוקס וירוקס, וייתכן שגם בר-אילן. התנדבתי להיות מנהל <a href="http://welcome.linux.org.il/"< האתר המרכזי של הסדרה>/a>. כרגע מה שעשיתי זה ששמתי את האתר של הסדרה שעברה <a href="http://welcome.linux.org.il/2004/">במקום בטוח</a> והתאמתי לפחות חלקית את האתר החדש לשנה הנוכחית. חסר לי עדיין הרבה מידע כמו לוחות הזמנים של ההרצאות השונות וכן השקפים שלהן. אבל יש התקדמות. 

פרט אחד טוב הוא שיש לי הרבה טקסט וקוד HTML מוכן משנה שעברה שאני יכול להתאים לעכשיו עם מספר התאמות.

עוד משימה שהתנדבתי לעשות היא לפרסם את אירועי הסידרה בפורומים השונים. לדעתי HTML עשוי לעבוד, אבל אם לא אשתמש בטקסט רגיל בחלקם.

אם אתם מעוניינים לעזור בארגון הסדרה אנה שלחו דוא"ל לכתובת w2l-subscribe@projects.hamakor.org.il ועקבו אחרי ההוראות.

