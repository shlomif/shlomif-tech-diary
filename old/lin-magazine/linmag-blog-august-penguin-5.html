<p>
טוב, הנה הרשמים האישיים שלי של הכנס
<a href="http://ap.hamakor.org.il/AUG5/">אוגוסט פינגווין 5</a>
שהתקיים ביום שישי לפני מספר שבועות. בערב לפני הכנס התקיימה
<a href="http://wiki.perl.org.il/index.php/Meeting_Report_-_2006-Aug-10">פגישת
שוחרי פרל</a>
כך שהייתי עסוק גם אז. בכל מקרה שגיב הסיע אותי, בחור נוסף מהפרל והלינוקס הישראלי, ואת אחותו אל מקום הכנס - קמפוס האוניברסיטה הפתוחה ברעננה שם הוא עובד.
</p>

<p>
בערב הקודם הדפסתי כ-50 עותקים של טפסי הרשמה לעמותת המקור, והבאתי אותם
לשם. בחנייה פגשנו את שחר, אחותו, בחור אחד עיוור שרצה להיות נוכח בכנס, וכן
עוד איש אחד או שניים. שוחחנו קצת ואז כולנו עזרנו לסחוב דברים למקום שבו הוצב דוכן ההרשמה לכנס.
</p>

<p>
בדוכן, עזרתי לשים דף נוסף בתוך הפולדרים, וגם חידשתי את חברותי בעמותה. אז
הסתובבתי, פגשתי אנשים אחרים שבאו, דיברתי איתם ואכלתי מהכיבוד. לבסוף נכנסתי לאולם בשביל ההרצאות הראשונות.
</p>

<p>
הצגת הקול הקורא של רימון לוי נתנה לי רעיונות למספר פרוייקטים שרציתי
להציע לשם, ואחרי אותו יום ישבתי בבית, כתבתי הצעות ושלחתי אותן. נשארתי לפנל לתכנה חופשית בחינוך, שהיה מעניין, אבל לדעתי נמשך זמן רב מידי.
</p>

<p>
לא נשארתי להרצאה על אסטריסק ולפאנל השני, משום שהאולם היה קר מדי אז הסתובבתי בחוץ.
</p>

<p>
פגשתי בכנס קבוצה של נערים בני 18 (לפני גיוס), וביניהם גם נערה אחת, ושוחחתי איתם קצת. בנוסף כשהייתי בדוכן של מכללת היי-טק שאלתי אותם איזה מעטפת (shell) הם מלמדים והם אמרו לי ש-bash. אז אמרתי שזה מזל שהם לא
מלמדים csh או tcsh כי C-Shell היא מעטפת מגעילה. אז מישהו ששמע את זה ושאני
מכיר אותו טוב, אמר שאין שום דבר רע ב-C-Shell, אז התחלנו להתווכח.
</p>

<p>
הוא חשב ש-C-Shell היא הרחבה של ה-"shell", אבל אני אמרתי לו ש-C-Shell ו-Bourne Shell פותחו במקביל, על בסיס מעטפת מוקדמת יותר (שעל פי הויקיפדיה
נקראת Thompson Shell). פגשנו גם את אמיר פליבטסקי (שהוא כאמור המנכ"ל של אקטקום) והוא גם תמך בי בכך ש-C-Shell אינו מתאים לתסרוט. הוא עדיין משתמש
ב-C-Shell בתור הלוגין של שלו, משום שהוא אמר שקשה לו לעשות חיפוש אחורה וקדימה של פקודות בהסתמך על התחילית שלהן. אז רק למען הפרוטוקול, הוסיפו זאת
ל-.inputrc:
</p>

<pre>
"\C-p":          history-search-backward
"\C-n":          history-search-forward
</pre>

<p>
ותוכלו לשחק אותה בעזרת Ctrl+P ו-Ctrl+N. שאלתי שאלה זאת ב-Linux-IL לפני מספר שנים.
</p>

<p>
אחר-כך גם נכחתי בשיחה של ליאור קיסוס עם שני נערים בקשר לדרופל. מסתבר
שלין-מגזין עדיין משתמש בגרסה ישנה יחסית של דרופל. הוא הציע שישארו איתו
בקשר כי ייתכן שיוכל לתת להם עבודות בנושא.
</p>

<p>
ודיברתי או הקשבתי לאנשים רבים אחרים, שכרגע קשה לי לזכור.
</p>
<p>
כאמור, הטריויה ההיתולית התבטלה מפאת קוצר זמן וגם לא השתתפתי במסיבת
החלפת מפתחות ההצפנה השנה. אני חיכיתי לשגיב כדי שיסיע אותי, ומכיוון שהוא
זה שתיווך בין המקור לבין האוניברסיטה הפתוחה, הוא היה צריך להישאר עד מאוחר. אני זוכר שלקח לי זמן רב למצוא קופסה עם תגי השמות שהוא נתן לי
ונתתי למישהו אחר (שבסוף לא השתמשו בה).
</p>

<p>
סך הכל, היה מאוד נחמד ומוצלח. האוירה הייתה נחמדה, האוכל היה טוב (אם כי
לקראת הסוף נשאר מעט מידי), וזה היה נחמד לפגוש אנשים שאני מכיר ואנשים חדשים פנים אל מול פנים.
</p>

<p>
עומר זאק פתח
<a href="http://www.iglu.org.il/wiki/index.php/August_Penguin_5/Memorabilia">דף
בויקי לזיכרונות מתוקים מאוגוסט פינגווין
5</a>
המכיל קישורים לרשמים מהאירוע, תמלילים של ההרצאות, תמונות ועוד. כמו-כן
החלטנו להכין
<a href="http://www.iglu.org.il/wiki/index.php/August_Penguin/Guide">מסמך
מסודר שיסביר את הזן של ארגון כנס אוגוסט פינגוו'ין שיהיה זמין
לדורות הבאים</a>
</p>

<p>
אני מקווה שמי שנהנה מהכנס יבוא או יעזור בארגון של
<a href="http://welcome.linux.org.il/">סדרת ברוכים הבאים ללינוקס</a>,
וכנס
<a href="http://www.osdc.org.il/">OSDC</a>.
 להתראות!
</p>

