<p>
טוב, דבר ראשון, אני רוצה להדגיש משהו בנוגע לכנס אוגוסט פינגוו'ין, שהועלה מספר
פעמים בהערות:
</p>

<ul>
<li>
<b>הכנס יתקיים השנה ביום שישי!</b>
</li>
<li>
<b>הכנס יתקיים השנה ביום שישי!</b>
</li>
<li>
<b>הכנס יתקיים השנה ביום שישי!</b>
</li>
</ul>

<p>
כך שאין מה לחשוש. תודה!
</p>

<p>
אז מה התקדם בינתיים? ליאור קפלן ויעל ויה-תלמור אחראים על התוכן. ראו
<a href="http://linmagazine.co.il/node/view/23491">רשומה זאת</a>,
<a href="http://linmagazine.co.il/node/view/23392">ורשומה זאת</a>
ביומן של ליאור בלין-מגזין. ליאור גם התנדב לתחזק את דף הבית והחליט לתחזק אותו בצורה של
<a href="http://www.iglu.org.il/wiki/index.php/August_Penguin_5">מספר
דפי ויקי</a>, מה שמקל על
התחזוקה שלו. ראוי לציין שהויקי (ושאר הויקיז על השרת) פתוח לעריכה אנונימית, מפני שבעיית
הספאם של הויקיז השונים באסקימו טופלה באמצעים אחרים. בכל מקרה, רצוי להרשם כדי שכולם
יידעו מי ביצע איזו שינויים ושלא תזוהו לפי כתובת ה-IP בלבד.
</p>

<p>
כאמור כדאי להרשם ל-
<a href="mailto:august-subscribe@projects.hamakor.org.il">רשימת הדיוור</a>
כדי להיות יותר מעורבים וכדאי ליידע את החברות שבהם אתם עובדים כדי שיתנו חסות לכנס. כמו-כן, כל
הצעת עזרה אחרת.
</p>

<p>
בנוגע למקום - יש שלושה מקומות אפשריים: קמפוס האוניברסיטה הפתוחה ברעננה, מרכז הירידים (או "גני
התערוכה") וסינמה סיטי. אנו מקווים שהמגעים עם האוניברסיטה הפתוחה יצליחו ושנוכל לקיים את
הכנס שם, משום שהוא עושה רושם כמקום אידיאלי. אם כן, ייתכן שנצטרך לשכור אוטובוס למשך יום
כדי להסיע אנשים לשם מתחנות הרכבת הראשיות.
</p>

<p>
נותני החסות הסופיים הם: אקטקום (חסות זהב), איגוד האינטרנט הישראלי (דרגת חסות לא ידועה עדיין),
ביונד-סקיוריטי, מונטה ויסטה, וקודפידנס.
</p>

<p>
עוד מספר דברים קטנים: רם-און אגמון הציע שיסריט סרט של הכנס. היוזמה התקבלה בברכה על-ידי ועל-ידי
שאר האנשים, אך נושא הכתוביות של הסרט (באספקט של נגישות) גרם למריבה די רצינית ברשימת
הדיוור. (מה שלדעתי מיותר כי זה נושא שולי למדי). בכל מקרה, המריבה שכחה מאז בייחוד אחרי שכתבתי
אמייל מסכם. כמו בשנים שעברו, עומר זאק אחראי על נושא הנגישות של הכנס לאנשים עם
מוגבלויות. nני ליבנה לקח על עצמו את ארגון מסיבת החלפת מפתחות ההצפנה.
ייתכן שמפאת חוסר זמן היא תערך במקביל לאירועים אחרים, ולא בסוף הכנס כפי שהיה נהוג עד היום,
מכיוון שאין בה הרבה עניין לציבור הרחב.
</p>

<p>
אנו משתדלים שהתכנים של הכנס יהיו הן ברמה גבוהה, אך גם כן נגישים לאנשים מהקהילה שאינם שייכים
לגרעין הקשה של הפעילים בארץ או כאלה שמעוניינים להתנסות בתוכנה חופשית אך עדיין מבינים
מספיק במחשבים. בנוסף לכנס מארגנת הקהילה גם את
<a href="http://welcome.linux.org.il/">סדרת ברוכים הבאים ללינוקס</a>
ואת
<a href="http://www.osdc.org.il/">כנסי OSDC</a>,
 ואני חושב שלכל אחד מהם מסתמן ייחוד משלו. (שלא לדבר על הכנסים המסחריים של אנשים ומחשבים וכו)
</p>

<p>
כרגע התאריך שאנו מקווים לערוך בו את הכנס הוא ה-4 באוגוסט (שוב פעם - יום שישי), אך
ייתכן שנצטרך לדחות אותו (ליום שישי אחר) בשל מגבלות של מקום האירוח. אני מקווה שהכנס השנה
יהיה מוצלח, אבל זה בין השאר גם תלוי בכם. ברגע שנסגור סופית עם המקום, אנו נשחרר
הודעה רשמית לכנס.
</p>

<p>
מקווה לראות אותכם באוגוסט פינגוו'ין 5 - נקמתו של טוקס!
</p>
