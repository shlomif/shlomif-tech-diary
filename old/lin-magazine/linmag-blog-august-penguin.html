זה אומנם מעט מאוחר, אבל הנה הסיכום שלי של <a href="http://ap.hamakor.org.il/">אוגוסט פנגוו'ין 4</a>. אני הצעתי לעזור בהכנות לכנס עוד לפני מספר שבועות, אבל כל מה שבסוף הוטל עליי לעשות זה לבוא מוקדם ולעזור אז בהכנות. אי-לכך, קמתי ב-‪6:30‬ בבוקר, התכוננתי ואז אבא הסיע אותי לגני התערוכה. השומר ידע על האירוע והדריך אותנו. נפגשתי עם לינוקסאי צעיר בגיל התיכון שם, והלכנו למקום.

כשהגענו כבר היו שם מספר אנשים. אני עזרתי לאורי עידן לסחוב שולחן, וגם חידשתי את ההרשמה שלי ושל אדי ארונוביץ' (מאוניברסיטת תל אביב ותלוקס), שהיה אז בחו"ל וביקש ממני לחדש את ההרשמה שלו. (כל מה שהיה לי בשביל הפרטים שלו זה שם ומספר טלפון סלולרי, כך שאני מקווה שהכל ילך בסדר). אדי גם ביקש שאקנה בשבילו חולצה, אבל הסתבר לי שהחולצות הן רק בתשלום וכן ניתן לקנות אותן אחר-כך.

אחר-כך ביקשנו ממני לעמוד בכניסה ולכוון אנשים להרשמה. אחרי שעמדתי שם קצת זמן, השוער הציע לי שפשוט אזיז את העמוד עם הבאנר קצת הצידה כדי שכולם יראו את הדוכן.

הצלחתי לפגוש את אלעד אפרת שם. נתתי לו חבילה, שקיבלתי על משהו שאני מוערך לו, על כך שהוא מוערך על עבודתו בתחום ההפצות (ה-BSDים הן בכל זאת הפצות). הצגתי אותו למספר אנשים שהמשיכו להטיף לו מוסר.

ההרצאה על התוספות ל-gcc במעבדות IBM הייתה מעניינת. ההרצאה על מ-NAND לטטריס ב12- צעדים, הסבירה על קורס במרכז הבין-תחומי שבו הסטודנטים בונים מחשב בשלבים החל משערים לוגיים פשוטים עד כדי מימוש משחקים בשפה דמויית-ג'אווה. חלק מהדברים שהוא הסביר עליהם היו מוכרים לי מקורסים דומים בטכניון ("מערכות ספרתיות" ו-"תכן לוגי ומבוא למחשבים"). הוא לא הספיק להסביר את כל מה שרצה מפאת קוצר זמן, אבל היו לו הרבה הדגמות חיות.

אני ועוד מספר אנשים עזבנו בזמן ההרצאה על rsyncrypto מאחר שרצינו לאכול ולדבר. חלק גדול מהזמן דיברתי עם צחי פדידה ועם שחר תמיר. (או שמע זה "טמיר"? אני כבר לא זוכר ויש לי את השם שלו מאוית רק באנגלית.) דיברנו על איזה מעבד של 8 סיביות (571 או משהו כזה אם אני זוכר נכון) שיכול למפות רק 256 בתים של זכרון (מה שעדיין מספיק להרבה צרכים של Embedded). דיברנו על VAXים ומיקרו-VAXים ("ההבדל בין VAX למיקרו-VAX הוא מדף אחד של ספרים"), וצחי הזכיר איזה מחשב שהיה לו ריבוי מעבדים, אבל נכשל בשוק. ועוד כל מיני שטויות כאלה. גם ביקרתי ב-BOF של שפות ה-P, ואכלנו במזנון שהגיש אוכל במחיר מוגזם לחלוטין. בדוכן למכירת ספרים חיפשתי את המהדורה החדשה של הספר "Advanced Programming in the UNIX Environment" שיצאה לאחרונה. אבל לא היה אף עותק של ספר מסוים זה. מה שכן, ראיתי שם הרבה ספרים אחרים, וגם יצא לי לדבר עם אנשים שבאו לדוכן והכרתי.

לפני הרצאות הבזק, שמעתי את דורית ניישלוס (שכאמור נתנה את ההרצאה על gcc) אומרת שהיא רוצה לעזוב אחריהן. לבסוף החלטתי לעזוב איתה מכיוון שהייתי עייף. היא סיפרה שאנשים דיווחו על רגרסיות בביצועים של התוכניות שלהן בין גרסאות ‪3.x‬‬ ו-‪4‬ של gcc. אני סיפרתי לה ש<a href="http://groups.yahoo.com/group/fc-solve-discuss/message/614">מישהו דיווח לי</a> ש-Freecell Solver רץ ב-‪70%‬ יותר איטי על הגרסא החדשה של ‪Visual C++‬ מאשר על גרסא קודמת. אז היא שאלה אם אני מאשים אותה בזה... (אמרתי לה שזה רק לידיעתה) באמת יהיה מעניין לבדוק איך הוא רץ כשהוא מקומפל בגרסאות שונות של gcc.

הרצאות הבזק היו מאוד נחמדות. ליאור קפלן דיבר על לינוקס בבתי הספר בישראל. הרצאה מעט יבשה אבל אינפורמטיבית. מולי בן-יהודה הדגים מימוש של Common Lisp בפיתוח שרץ ישירות מעל חומרה של x86. הוא הראה קוד של ליספ שבו קוראים לאסמבלר ישירות והסביר קצת על Xen ועל וירטואליזציה של חומרת PC. גבור סבו נתן הרצאה על Parrot - המכונה הוירטואלית לשפות הדינמיות. הייתי בהרצאה זו בואריציה שלה, אבל עדיין נהניתי והיא הייתה די מוצלחת. (זכור לי שמשהו לא עבד לו כמו שצריך).

בהרצאה של אורון פלד, הוא הדגים את AT&amp;T Unix Version 6 או 7 רץ על אמולטור של PDP-11. זה היה מאוד שונה ממה שאנחנו מכירים היום, עם כל מיני תווים שעושים דברים מיוחדים, העדר עורך-טקסט אחר מלבד "ed" וכן הלאה. סביר להניח שמרבית הגורואים המודרניים של יוניקס לא היו יודעים איך לעבוד עם חיה כזאת. זה בהחלט הראה כמה הטכנולוגיה - גם חומרה וגם תכנה - התקדמה מאז.

דוד שי, שהיה מוכר לי מפגישות הוו'יקיפדיה דיבר על הוו'יקיפדיה העברית, ועל מה זה טוב. הרצאה מאוד נחמדה סך-הכל. אחריו ליאור קפלן דיבר על דביאן. הוא הסביר קצת מה זה ואז נתן מספר סיבות מדוע היא יותר טובה מהפצות אחרות. חלק גדול מהטיעונים שלו שם היו לא נכונים, ונראה שהם נפוצים אצל פעילי דביאן רבים.

ההרצאה האחרונה היית של יורם מלצר. זאת הייתה הרצאה פילוסופית. הוא אמר דברים רבים שם, ואני לא זוכר את כולם.

אז כאמור דורית ניישלוס נתנה לי טרמפ בחזרה הבייתה ונמנעתי מרצון להישאר לשאר האירוע (חידון טריוויית הפנגוו'ינים וכו) משום שהייתי תשוש מדי לדברים אלה. (בכל זאת הוערתי בשש כאשר אני רגיל בד"כ לקום בסביבות עשר בבוקר)

סך הכל, היה מאוד נחמד שם. אני מקווה שיהיה מוצלח גם בשנים הבאות, ואני מקווה שאז גם לא תהינה מלחמות-אש ברשימות התפוצה שיעיבו על האירוע.

