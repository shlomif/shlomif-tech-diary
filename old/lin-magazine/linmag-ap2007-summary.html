<p>
זה הסיכום שלי לכנס 
<a href="http://august.penguin.org.il/AUG2007/">אוגוסט פינגווין 2007</a>, שכאמור 
התקיים ביום שישי האחרון. התפקיד שמילאתי בארגון הכנס היה תחזוקת האתר של 
הכנס, וכן ניסיתי לעזור קצת בפרסומו. בכל מקרה, ביום שישי כיוונתי את השעון המעורר 
לשעה 07:00, התעוררתי מוקדם, אכלתי ואבא שלי הסיע אותי לבית ציוני אמריקה שם התקיים הכנס.
</p>

<p>
שם ראיתי את שארית ההתארגנות, ואכלתי מהבורקסים שהיו שם כהשלמה לארוחת הבוקר. (שהיו טעימים מאוד דרך-אגב). פגשתי שם את אדיר אברהם, עמיתי לועדת הביקורת של המקור,שמזמן לא ראיתי פנים אל מול פנים
וגם את חבר ועדת הביקורת השלישי, אסף ברטוב. ופגשתי אנשים רבים אחרים שאני מכיר. פגשתי שם בפעם 
השנייה (אחרי אוגוסט פינגווין 5) את שחר מזרחי שעיצב השנה את הגרפיקה לאתר של הכנס. דיברנו
על כל מיני דברים, ובין השאר על הפגישת האחרונה של 
<a href="http://www.cs.tau.ac.il/telux/">תלוקס</a>.
</p>

<p>
אז התחילו ההרצאות הראשונות. ההרצאה הראשונה הייתה של שחר שמש בנוגע למה קרה בשנה שחלפה
בקוד פתוח וב"מקור" בפרט. שחר הוא מרצה טוב כך שההרצאה הייתה נחמדה מאוד. אחר-כך הייתה הרצאה
של רימון לוי, על מענקי הקוד הפתוח של ארגון האינטרנט הישראלי. לפי מה שהבנתי הם קצת התאכזבו
מהקול הקורא בשנתיים שעברו, כך שהשנה עדיין אין קול קורא.
</p>

<p>
ההרצאה הבאה הייתה של חיים רביה על ה-GPL גרסה 3, ובו הביא מהחידושים בגרסה החדשה. לפי
מה שהבנתי ממה שאמר יש לו ספקות רבים אם שינויים אלה הינם טובים.
</p>

<p>
אחר-כך רם-און אגמון, שהיה ספק אם ייתן את ההרצאה משום שנולד לו ילד (מזל טוב!), בא ונתן את
ההרצאה על אקטיביזם חברתי למתחילים. ההרצאה קצת איכזבה אותי משום שכל מה שאמר בה זה סיפר את מה
שהוא עשה כדי לקדם את הקוד הפתוח, ולא ממש הסביר כיצד אדם שרוצה להיות פעיל יכול להתחיל לתרום.
</p>

<p>
אחר-כך הייתה הפסקה וגם לא הייתי באולם להרצאה של ה"מחשב נייד לכל ילד". בלובי דיברנו על
אסטריסק, כנסים בחו"ל, ועוד כל מיני דברים. אז הלכתי להקשיב להרצאה על אופן-אופיס בישראל,
שהייתה נחמדה.
</p>

<p>
אני נשראתי למסיבת חתימת מפתחות ההצפנה, שנרשמתי אליה מראש. היא הלכה די מהר מכיוון שלא היינו
אנשים רבים. טביעת האצבע של מפתח אחד הועתקה בכתב יד מפאלם ולא נקראה בדיוק כמו שצריך, אבל
בסוף הסתדרנו איתה. במקביל גם נערך הדיון בקשר לקוד פתוח בחינוך, אבל לא נשארתי בשבילו, ובמקום
זה דיברתי קצת בלובי עם אנשים שאני מכיר והלכתי עד לתחנת רכבת צפון כדי לתפוס את קו 27. אחרי שחזרתי
הבייתה, חבר שלי שנכח בכנס ובדיון של הקוד הפתוח בחינוך התקשר אליי, 
ואמר שהוא רצה להסיע אותי, אז חבל שלא שאלתי אותו ונשארתי. להבא אדע.
</p>

<p>
כך שהיה מאוד נחמד.
</p>

<p>
לבסוף, אני רוצה להזמין את כולם
<a href="http://www.perl.org.il/meetings/2007/20070814.html">לפגישה הבאה של פרל-ישראל</a>,
שתערך השבוע ביום שלישי.
</p>
